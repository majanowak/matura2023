# Zadanie 6.
## Liczby (10 pkt)
W pliku `dane.txt` znajduje się 5 000 liczb całkowitych z przedziału od 108 do 20000008,
zapisanych w systemie ósemkowym, po jednej liczbie w wierszu. Napisz program, za pomocą którego uzyskasz odpowiedzi
na poniższe polecenia.

### Zadanie 6.1
Ile spośród liczb zapisanych w pliku dane.txt spełnia taki warunek, że pierwsza cyfra
tej liczby jest równa ostatniej cyfrze tej samej liczby.

### Zadanie 6.2
Podaj, ile liczb w pliku `dane.txt`, po ich zapisaniu w systemie dziesiętnym, spełnia
warunek podany w podpunkcie _6.1_, tzn. pierwsza cyfra liczby jest równa ostatniej cyfrze
tej samej liczby.

**Przykład:** Liczba 2038 = 13110 spełnia podany warunek, natomiast 71238 = 366710 nie
spełnia żądanego warunku.
### Zadanie 6.3
Ile spośród liczb zapisanych w pliku `dane.txt` spełnia warunek, że rozpoczynając od
najbardziej znaczącej cyfry w zapisie ósemkowym, każda kolejna cyfra tej liczby nie jest
mniejsza od cyfry poprzedzającej? Podaj największą i najmniejszą liczbę z pliku
dane.txt, które spełniają ten warunek.

**Przykład:** Liczba 123357 spełnia podany warunek, ponieważ 1≤2≤3≤3≤5≤7.

# Ocenianie
### Zadanie 6.1
Poprawna odpowiedź: 447

**2 p.** – za podanie poprawnej odpowiedzi (ile liczb spełnia taki warunek, że pierwsza cyfra tej
liczby jest równa ostatniej cyfrze tej samej liczby)\
**0 p.** – za niepoprawną odpowiedź albo jej brak 

### Zadanie 6.2
Poprawna odpowiedź: 324\
**4 p.** – za podanie poprawnej odpowiedzi\
**0 p.** – za niepoprawną odpowiedź albo jej brak

### Zadanie 6.3
Poprawna odpowiedź:\
liczba – 49\
najmniejsza liczba – 24 _(8)_ lub 20 _(10)_\
największa liczba – 1133357 _(8)_ lub 308975 _(10)_\

**4 p.** – za podanie poprawnej odpowiedzi, tzn. ile liczb spełnia warunek, że rozpoczynając
od najbardziej znaczącej cyfry w zapisie ósemkowym, każda kolejna cyfra tej liczby
nie jest mniejsza od cyfry poprzedzającej oraz podanie największej i najmniejszej
takiej liczby\
**3 p.** – za podanie odpowiedzi zawierającej poprawną liczbę liczb spełniających warunek,
zapisany w treści zadania oraz poprawne podanie tylko największej takiej liczby albo
tylko najmniejszej takiej liczby\
**2 p.** – za podanie odpowiedzi zawierającej tylko poprawną liczbę liczb spełniających warunek
zapisany w treści zadania albo za podanie odpowiedzi zawierającej poprawną
największą liczbę oraz poprawną najmniejszą liczbę, które spełniają ten warunek\
**1 p.** – za podanie odpowiedzi zawierającej tylko poprawną największą liczbę albo poprawną
najmniejszą liczbę, która spełnia warunek zapisany w treści zadania\
**0 p.** – za podanie niepoprawnej odpowiedzi albo jej brak 

